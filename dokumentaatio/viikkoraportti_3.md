# Viikkoraportti 3

Tällä viikolla tutustuin tarkemmin Bowyer-Watson algoritmiin ja toteutin sen ensimmäisen (testaamattoman ja epätehokkaan) version ohjelmassani.
Lisäsin kyseiseen algoritmiin tarvittavat luokat, kuten Vertex, Edge ja Triangle luokat. Toteutin Triangle luokkaan 
metodit, jotka laskevat kolmion ympyrän keskipisteen sijainnin sekä onko parametrina annettu piste kolmion ympyrän sisällä. Päivitin myös graafista käyttöliittymää niin, että 
Bowyer-Watson algoritmilla saatu kolmiointi on nähtävissä.

Opin tällä viikolla Bowyer-Watson algoritmin toteuttamisesta sekä erilaisten matemaattisten kaavojen soveltamisesta ohjelmoinnissa.

Tällä viikolla edistymistäni vaikeutti algoritmin toteutus, sillä olen tehnyt luokkarakenteestani liian sekavan. Lisäksi käyttämässäni lähteen
pseudokoodissa saattoi olla kirjoitusvirhe, tai ainakaan siinä ehdotetulla tavalla en saanut algoritmia toimimaan. 
Edistystäni hankaloitti myös vähäinen aika - omien menojeni takia olen vähän jäljessä ideaaliaikataulusta.

Ensi viikolla aion refaktoroida koodiani niin, että luokkarakenne on selkeämpi ja ohjelma tehokkaampi. Aion myös lisätä testikattavuutta sekä dokumentaatiota. 
Lisäksi yritän saada toteutettua Prim algoritmin.

Käytin viikolla 3 noin 6 tuntia työn edistämiseen.
